##Beschrijving

Mijn project toont informatie over de Nationale Tuinvogeltelling van 2005 tot 2016. Dit is een evenement dat elk jaar rond januari wordt georganiseerd door de Vogelbescherming Nederland. Het is de bedoeling dat de deelnemers een half uur kiezen binnen de twee dagen dat de telling plaatsvindt, en de vogels tellen die zich in de tuin of op het balkon bevinden. De Vogelbescherming gebruikt deze informatie om de Nederlands vogelpopulatie in de gaten te houden. De site is bedoeld om mensen kennis te laten maken met de Tuinvogeltelling, maar ook informatie te verschaffen over de telling voor mensen die het al wel kennen of zelfs hebben meegedaan.

De site bestaat uit 4 verschillende onderdelen. Ten eerste een tijdlijn, waarmee het verhaal begint. Bij het openen van de pagina staat de tijdlijn op 2016, de laatste beschikbare data. Onder de tijdlijn is een bar chart te zien die de telling per vogel voor het gekozen jaar laat zien. Deze is gekoppeld aan het volgende onderdeel, de lijngrafiek. Deze visualisatie toont de verandering van het aantal tellingen per vogel door de jaren heen. De pagina wordt afgesloten met een bubble chart, die aanvullende informatie over de vogels geeft. Deze chart laat namelijk de gemiddelde groepsgrootte per vogel zien en daarbij ook of de soort tot de trekvogel, de standvogel of beide gerekend wordt.

##Technisch design

###Files

###Elementen
Zoals eerder gezegd bestaat de pagina uit een introductie en 4 interactieve onderdelen. De introductie geeft informatie over wat de Tuinvogeltelling inhoudt en wat voor soort informatie op de site te vinden is. Meteen na de introductie is de tijdlijn geplaatst. Vanuit de tijdlijn begint het verhaal. Wanneer over de verschillende jaren wordt gehoverd veranderen de bolletjes van de jaren van grootte. Daarbij komt een tooltip op met het aantal mensen die hebben deelgenomen aan de telling in dat jaar. Wanneer op een bolletje bij een jaar geklikt wordt, kleurt deze rood. Op deze manier is zichtbaar welk jaar geselecteerd is. Een laatste onderdeel dat ik heb toegevoegd aan de tijdlijn is de tekst die verschijnt wanneer de muis over de tekst "geen data", dat bij het jaar 2007 staat, gaat. Deze tekst legt uit waarom er geen data is voor 2007.

Het tweede onderdeel bestaat uit een bar chart. Deze chart laat de telling per vogel zien. Dit is eigenlijk de kern van de site, omdat de tuinvogeltelling focust op de telling per vogelsoort per jaar. De bar chart, gecreëerd met d3, toont op de x-as de jaren waarvan data beschikbaar is. Dit betekent dat 2007 dus mist op de as. De y-as toont het aantal keer dat een vogel geteld is. Deze as is logaritmisch, omdat het verschil tussen de meest getelde en de minst getelde ontzettend groot is. ALs de y-as niet logaritmisch is, zijn de helft van de staven niet te zien. Als de gebruiker met de muis over de staven gaat, verschijnt het exacte aantal keer dat die vogel geteld is. Ook verandert hierdoor de betreffende staaf van een donkere kleur naar een lichte kleur. De staven zijn gesorteerd op alfabetische volgorde van de vogelnamen. Op deze manier kan er makkelijker naar een vogel gezocht worden. Ook is het mogelijk om de vogels op aantal keer geteld te sorteren door de checkbox aan te vinken. Hiermee wordt inzicht gegeven in welke vogels het meest voorkomen en welke vogels juist bijna nooit worden gezien door deelnemers. Wanneer de checkbox nog een keer wordt ingeklikt, komen de vogels weer op alfabet te staan.

De lijngrafiek is het derde deel van de site. Deze grafiek toont de zelfde soort informatie als de barchart erboven laat zien, maar dan van alle jaren bij elkaar. Hiermee kan de verandering van de tellingen door de jaren heen worden bekeken. Alle vogels zijn in de grafiek te zien, maar door elkaar heen en met een lichte kleur. Om een vogel zichtbaar te maken, moet de gebruiker over de lijn heen met de muis. Wanneer dit gebeurt wordt de lijn dikker, verandert deze van kleur en wordt informatie zichtbaar. Bij de bolletjes, die de punten van de jaren aangeven, staan de tellingen van de geselecteerde vogel van de verschillende jaren. Aan de rechterkant van de opgelichte lijn wordt de naam van de vogel weergegeven. Omdat er zoveel lijnen van vogels zichtbaar zijn in één grafiek is er een zoekfunctie  toegevoegd. Hiermee kan naar een bepaalde vogel gezocht worden, maar ook lichten alle lijnen op van de vogels die beginnen met de ingevoerde letters. Wanneer hier overheen wordt gegaan met de muis kan de informatie bekeken worden. Wanneer de zoekbalk weer leeg is, worden de lijnen weer lichtgrijs.

Het laatste onderdeel is de bubble chart. Deze bestaat uit 68 bubbels, voor elke vogel een eigen cirkel. De grootte van de cirkel toont de gemiddelde groepsgrootte per vogel van de jaren 2005 tot 2016. De bubbels laten grofweg zien welke vogels in een grote groep leven en welke soorten in een minder grote groep. Bij een muishover wordt de rand van de cirkel zwart en wordt een tootlip zichtbaar die de naam van de vogel laat zien samen met de exacte groepsgrootte. De chart is gesorteerd op grootte van de bubbels. De cirkels van vogels met de grootste groepsgrootte staan in het midden en daaromheen zijn de kleinere bubbels verzameld. Om de bubble chart nog aantrekkelijker te maken heeft het een speel-element. De bubbels kunnen van plaats veranderd worden door met dezen te slepen. Zo kan de gesorteerde chart veranderd worden. Dit laatste onderdeel bestaat ook uit een tweede belangrijk element. De kleuren geven namelijk aan wat voor soort vogel het is. De donkergroen kleur staat voor standvogel, de oranje kleur staat voor trekvogel en de grijze kleur staat voor beide. Wat deze soorten inhouden wordt naast de bubblechart met tekst kort uitgelegd.

###Relatie tussen elementen
Om te beginnen is de tijdlijn gekoppeld aan de barchart. Wanneer op een bolletje van een bepaald jaar wordt geklikt, update de barchart naar de versie met de data van dat jaar. De titel verandert mee en toont het juiste jaar waarvan de data wordt getoond. Wanneer er voor een bepaald jaar is gekozen scrollt de pagina automatisch naar beneden zodat de gehele barchart samen met de tijdlijn in beeld zijn. Hiermee wordt aangegeven dat deze aan elkaar gekopppeld zijn.

Ten tweede is de barchart gelinkt aan de lijngrafiek en ook de bellendiagram. Bij het klikken op een staaf wordt de lijn van de betreffende vogel in de lijngrafiek rood gekleurd en de juiste cirkel in de bubble chart zwart omlijnd. De pagina scrollt naar de lijngrafiek zodat de link wordt benadrukt. Vanuit hier kan handmatig verder gescrolld worden naar het laatste onderdeel. ook de aangeklikte staaf blijft gehighlight.

Ook de lijngrafiek is weer gekoppeld aan de andere twee visualisaties. Bij een klik op de lijn scrollt de pagina weer automatisch naar de bubble chart waar de cirkel ook opnieuw wordt gehighlight. Ook de betreffende staaf in de staafgrafiek verandert naar een lichtere kleur. De lijn die aangeklikt is wordt aangegeven met een rode kleur.

Tot slot staat de bubble chart ook weer in verbinding met de lijngrafiek en de barchart. Bij dubbelklik op een cirkel wordt weer de bijpassende lijn in de lijngrafiek rood en ook de staaf in de barchart licht. De cirkel blijft omlijnd. De pagina scrollt hierbij automatisch naar de lijngrafiek, waarvanuit de gebruiker weer zelf verder kan scrollen naar de staafdiagram.

Door de elementen zo met elkaar te verbinden vormen de drie visualisaties meer een geheel. De site kan zo informatie geven over een gekozen vogel op drie manieren. Deze selectie kan verwijderd worden door de "deselecteer alles"- knop. Ook voegt het toe aan de vertelling van een verhaal. Ten eerste kan het aantal tellingen bekeken worden, waar de tuintelling om gaat. Hierop volgend kan de verandering in telling worden bekeken en daarna wordt er wat meer gedetailleerde informatie over de vogels zelf gegeven.

##Belangrijke keuzes

##Visualisaties
In de eerste dagen van dit project liep ik al gelijk tegen een aantal problemen aan en hierdoor is mijn eerste plan is grotendeels verworpen. Ten eerste wilde ik vanuit een wereldkaart werken en hierop het aantal vogelsoorten per continent laten zien. Als snel kwam ik er achter dat ten eerste deze data moeilijk te vinden was en ten tweede dat er veel te veel vogels zijn om weer te geven. Daarom besloot ik me te focussen op Nederland. Ook hier liep ik tegen het probleem aan dat er te veel vogelsoorten in de Nederland leven. Toevallig had ik net gehoord over de Tuinvogeltelling en besloot ik me hiertoe te beperken. Via de site van Sovon en van de Tuinvogeltelling had ik al heel wat data verzameld, maar niet genoeg om een verhaal op te baseren. Nadat ik gebeld had naar de vogelbescherming kreeg ik een bestand met data van afgelopen tien jaar toegestuurd, maar gegevens over de locaties mochten ze niet weggeven in verband met privacyschending. Om deze reden heb ik het idee van een kaart van Nederland moeten schrappen.

Omdat ik de data van tien jaar had gekregen leek het me logisch om vanuit een tijdlijn te werken. Vanuit deze tijdlijn wilde ik graag de telling per vogel laten zien en ook het onderlinge verschil hiervan. Een bar chart was hiervoor de beste visualisatie, omdat het beide gewenste elementen helder weergeeft.

In de eerste week was mijn idee om naast de barchart een visualisatie met foto's te maken van de top vijf meest getelde en top vijf minst getelde vogels per jaar te maken. Dit werd helaas afgekeurd als visualisatie, omdat het geen data visualiseert. Ik heb besloten om dit idee te laten varen, omdat ik relatief te veel tijd zou kosten waardoor ik minder tijd zou hebben voor de overige visualisaties.

Naast de telling per jaar wilde ik de veranderingen door de jaren heen tonen. Daarom heb ik voor een lijngrafiek gekozen als tweede visualisatie. Met een lijn komen verschillen duidelijk naar voren.

Om toch nog informatie over de vogels zelf te kunnen bieden heb ik gekozen om de groepsgrootte en de sorot vogel te tonen, als vervanging voor de foto's. Hiervoor heb ik gekozen voor een bubble chart. De grootte van de cirkel geeft de grootte van de groep aan waarin de vogel is gezien. Door deze visualisatie komt het verschil tussen de groepsgroottes goed naar voren. Omdat ook de kleuren van de cirkels gebruikt kunnen worden om een indeling te maken, heb ik per vogel opgezocht of het een trekvogel of een standvogel is. Hierdoor kan de laatste visualisatie details over de vogel weergeven.

##Tijdlijn en staafdiagram
Een tijdlijn met punten die vond ik mooier dan een slider. Wanneer een jaar geselecteerd is heb ik gekozen om de punt rood te maken, zodat het goed zichtbaar is welk jaar wordt getoond bij het laden van de pagina. Voor mij was het belangrijk om het aantal deelnemers per jaar te tonen, omdat dit in relatie staat met het aantal keer dat vogels geteld worden.

De y-as van de barchart was een element waar ik over getwijfeld heb. Als ik een lineaire as zou gebruiken, zou een deel van de bars niet zichtbaar zijn. Maar bij een logaritmische schaal wordt de verhouding tussen de tellingen niet naar waarheid laten zien. Toch heb ik voor dit laatste gekozen omdat ik het belangrijker vind om alle data te laten zien en omdat de getallen in de tooltip staan.

De lijngrafiek heeft veel tijd gekost. Ten eerste liep ik al gelijk tegen het probleem aan, dat de manieer waarom de data geformat was niet zeer gunstig was om de lijngrafiek mee te maken.

Clearly describe challenges that your have met during development. Document all important changes that your have made with regard to your design document (from the PROCESS.md). Here, we can see how much you have learned in the past month
